<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ma_vesela_jitra-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="ma_vesela_jitra-9" xml:lang="cs-CZ" xmlns:xml="http://www.w3.org/XML/1998/namespace">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">Autorova poznámka</p>
			<p class="MLP_text_bez1radku ParaOverride-1">Povídky této sbírky vznikaly v&nbsp;polovině sedmdesátých let. Byla to doba, kdy jsem měl naprostý zákaz publikace, takže knížka mohla vyjít jen v&nbsp;samizdatu. V&nbsp;tištěné podobě, s&nbsp;překrásnou obálkou, na níž byl obrázek Vlasty Třešňáka, ji vydali v&nbsp;říjnu 1979 manželé Škvorečtí v&nbsp;Torontu. Pak ji ještě v&nbsp;Londýně přetiskl Alexandr Tomský a&nbsp;ihned po svém návratu do Prahy ji začátkem roku 1990 vydal znovu, a&nbsp;to v&nbsp;nákladu 155 000 výtisků. Byla to jedna z&nbsp;prvních knih zakázaného autora, která se objevila na trhu. V&nbsp;první den prodeje se před knihkupectvím, kde jsem knihu podpisoval, vytvořila nekončící fronta. Pro autora, který dvacet let doma nesměl publikovat, to bylo jako snový zážitek. Nicméně A. Tomský maličko přecenil čtenářský zájem a&nbsp;později mi navezl do sklepa snad tisíc neprodaných exemplářů. Myslím, že nikdy žádný autor nedostal tolik autorských výtisků.</p>
			<p class="MLP_text ParaOverride-1">Povídky vznikaly postupně a&nbsp;v&nbsp;podstatě náhodně, teprve ke konci mě napadlo, že by z&nbsp;nich mohl být docela čtivý a&nbsp;poněkud nevážný nebo dokonce úsměvný obraz naší bizarní doby a&nbsp;že povídky budu řadit podle jednotlivých dní. Názvy v&nbsp;závorce jsem přidal až dodatečně. Když jsem si <span class="MLP_znak_kurziva_11b">Má veselá jitra</span> teď po letech přečetl, shledal jsem s&nbsp;překvapením, že daleko víc než obrazem doby jsou obrazem lidí, a&nbsp;protože lidé se mění daleko méně než režimy, většina z&nbsp;povídek se dá vnímat docela současně.</p>
			<p class="MLP_text ParaOverride-1">Někde mezi beznadějně zahrabanými rukopisy ještě odpočívá povídka <span class="MLP_znak_kurziva_11b">Ve svátek ráno</span>; už si vůbec nepamatuji, o&nbsp;čem vyprávěla.</p>
			<p class="MLP_text ParaOverride-1">Čtenáři se mě mnohokrát dotazovali, nakolik mé povídky jen zaznamenávají nějaký osobní zážitek. Takové povídky jsou v&nbsp;souboru tři, a&nbsp;ta třetí jen do jisté míry. Které to jsou, mohou čtenáři, pokud je to opravdu zajímá, hádat, jen napovím, že se nesmějí dát zmýlit tím, že jsou vyprávěny v&nbsp;první osobě a&nbsp;tváří se velmi autenticky. Ostatně tahle otázka je zcela podružná, i&nbsp;v&nbsp;úplně vymyšlených povídkách jsem používal skutečné příhody či historky, které jsem kdysi kdesi vyslechl.</p>
			<p class="MLP_text ParaOverride-1">Knížka byla přeložena do mnoha jazyků (což je u&nbsp;povídkových souborů spíše výjimečné), vyšla mimo jiné i&nbsp;čínsky a&nbsp;japonsky. Toto vydání, počítám-li i&nbsp;ta exilová, je už páté.</p>
<p class="MLP_text ParaOverride-1">&nbsp;</p>
			<p class="MLP_dopis_podpis_-I- ParaOverride-1">(10. 5. 2011)</p>
		</div>
</body>
</html>