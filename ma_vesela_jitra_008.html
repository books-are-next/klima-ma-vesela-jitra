<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Ve čtvrtek ráno (erotická povídka)">
    <meta name="apple-mobile-web-app-capable" content="yes">
    <title>Ve čtvrtek ráno (erotická povídka)</title>
    <link rel="stylesheet" href="./style/style.min.css" media="screen" integrity="sha256-8oNwEACUgbH9yDj0LEv8C2NKEqG9tZcPet5bTjftmWk=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86828">
    <meta name="application-name" content="Ivan Klíma: Má veselá jitra">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Má veselá jitra">
    <meta property="og:title" content="Má veselá jitra">
    <meta property="og:type" content="book">
    <meta property="og:book:author" content="Ivan Klíma">
    <meta property="twitter:title" content="Ivan Klíma: Má veselá jitra">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./ma_vesela_jitra_007.html">
    <link rel="next" href="./ma_vesela_jitra_009.html">
    <meta name="nb-order" content="4">
    <link rel="self" href="ma_vesela_jitra_008.html">
    <meta name="nb-identifier" content="klima-ma-vesela-jitra-9f80272">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3958" data-nb-chars="23914">
    <nav role="doc-toc">
      <ul class="plain section">
        <li><a href="ma_vesela_jitra_005.html">V pondělí ráno (šmelinářská povídka)</a></li>
        <li><a href="ma_vesela_jitra_006.html">V&nbsp;úterý ráno (sentimentální povídka)</a></li>
        <li><a href="ma_vesela_jitra_007.html">Ve středu ráno (vánoční spiklenecká povídka)</a></li>
        <li><a href="ma_vesela_jitra_008.html">Ve čtvrtek ráno (erotická povídka)</a></li>
        <li><a href="ma_vesela_jitra_009.html">V&nbsp;pátek ráno (sanitářská povídkas&nbsp;vloženou povídkou do krabice)</a></li>
        <li><a href="ma_vesela_jitra_010.html">V&nbsp;sobotu ráno (zlodějská povídka)</a></li>
        <li><a href="ma_vesela_jitra_011.html">V&nbsp;neděli ráno (bláznovská povídka)</a></li>
        <li><a href="ma_vesela_jitra_012.html">Autorova poznámka</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ma_vesela_jitra_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="34"><span class="idea" data-nb-ref-number="1" id="idea1" data-nb-words="5" data-nb-chars="34">Ve čtvrtek ráno (erotická povídka)</span></h1>
        <section>
          <p class="chunk" data-nb-ref-number="2" data-nb-words="23" data-nb-chars="147"><span class="idea" data-nb-ref-number="2" id="idea2" data-nb-words="23" data-nb-chars="147">Ulice byla vlastně slepá; její rozbitá vozovka ústila do&nbsp;dvora zámečnické dílny a&nbsp;po straně napůl povalené dřevěné ohrady hlásala omšelá tabule, že</span></p>
        </section>
        <section>
          <div class="centered">
            <p class="chunk" data-nb-ref-number="3" data-nb-words="3" data-nb-chars="26"><span class="idea" data-nb-ref-number="3" id="idea3" data-nb-words="3" data-nb-chars="26">NEPOVOLANÝM VSTUP ZAKÁZÁN!</span></p>
          </div>
        </section>
        <section>
          <p class="chunk" data-nb-ref-number="4" data-nb-words="25" data-nb-chars="160"><span class="idea" data-nb-ref-number="4" id="idea4" data-nb-words="25" data-nb-chars="160">Jelikož však most přes páchnoucí potok vedl právě tímto dvorem, všichni, kteří se&nbsp;potřebovali dostat na&nbsp;druhý břeh, pokračovali v&nbsp;cestě, jako by&nbsp;tabulky nebylo.</span></p>
          <p class="chunk" data-nb-ref-number="5" data-nb-words="13" data-nb-chars="73"><span class="idea" data-nb-ref-number="5" id="idea5" data-nb-words="13" data-nb-chars="73">Já&nbsp;však mířil přímo do&nbsp;zámečnické dílny, zákaz se&nbsp;tedy na&nbsp;mě&nbsp;nevztahoval.</span></p>
          <p class="chunk" data-nb-ref-number="6" data-nb-words="79" data-nb-chars="484"><span class="idea" data-nb-ref-number="6" id="idea6" data-nb-words="79" data-nb-chars="484">Šel jsem za&nbsp;mistrem Holým. Mistra Holého jsem v&nbsp;životě nespatřil, ale u&nbsp;auta se&nbsp;mi&nbsp;porouchalo vodní čerpadélko a&nbsp;nebylo k&nbsp;sehnání. Telefonoval jsem do&nbsp;opraven i&nbsp;do prodejen, nakonec i&nbsp;do různých krajských skladů, zkoušel jsem podplatit několik vedoucích&nbsp;– všechno marné. Nakonec mi&nbsp;poradili, abych to&nbsp;zkusil u&nbsp;mistra Holého. Tady. Snad mi&nbsp;to&nbsp;čerpadlo vysoustruží, někde ukradne anebo dá&nbsp;přivézt z&nbsp;Vídně&nbsp;– nepochopil jsem, z&nbsp;jakých zdrojů mistr Holý dokáže obstarat, co&nbsp;jiní nedokážou.</span></p>
          <p class="chunk" data-nb-ref-number="7" data-nb-words="10" data-nb-chars="59"><span class="idea" data-nb-ref-number="7" id="idea7" data-nb-words="10" data-nb-chars="59">Vchod do&nbsp;dílny jsem nalezl až&nbsp;v&nbsp;nejodlehlejším koutě dvora.</span></p>
          <p class="chunk" data-nb-ref-number="8" data-nb-words="30" data-nb-chars="191"><span class="idea" data-nb-ref-number="8" id="idea8" data-nb-words="30" data-nb-chars="191">V&nbsp;nevelké hale stálo několik obstarožních soustruhů, fréz a&nbsp;vrtaček. Snad by&nbsp;tu&nbsp;cvičenější oko rozeznalo i&nbsp;jiné stroje. U&nbsp;jednoho ze&nbsp;soustruhů žlutovlasý muž neurčitého věku obráběl kus kovu.</span></p>
          <p class="chunk" data-nb-ref-number="9" data-nb-words="38" data-nb-chars="223"><span class="idea" data-nb-ref-number="9" id="idea9" data-nb-words="38" data-nb-chars="223">Pozdravil jsem a&nbsp;on polo vzhlédl směrem ke&nbsp;dveřím, ale nepodařilo se&nbsp;mi&nbsp;zachytit ani náznak jeho odpovědi, ani letmý pohled. Uhnul očima stranou k&nbsp;boční zdi. V&nbsp;té jsem rozeznal černý otvor, který snad kdysi zakrývaly dveře.</span></p>
          <p class="chunk" data-nb-ref-number="10" data-nb-words="42" data-nb-chars="243"><span class="idea" data-nb-ref-number="10" id="idea10" data-nb-words="42" data-nb-chars="243">Pohlédl jsem tam rovněž a&nbsp;spatřil ze&nbsp;svého místa roh lavice a&nbsp;na něm dva páry zmítajících se&nbsp;nohou. Jedny&nbsp;– nepochybně ženské&nbsp;– měly rudě nalakované nehty prstů, druhé&nbsp;– se&nbsp;vší pravděpodobností mužské&nbsp;– byly cudně zahaleny do&nbsp;zelených ponožek.</span></p>
          <p class="chunk" data-nb-ref-number="11" data-nb-words="38" data-nb-chars="245"><span class="idea" data-nb-ref-number="11" id="idea11" data-nb-words="38" data-nb-chars="245">„Dobrý den,“ opakoval jsem svůj pozdrav a&nbsp;pokusil se&nbsp;několika úkroky zlepšit úhel vhledu do&nbsp;druhé místnosti. Nikdo mi&nbsp;už&nbsp;nevěnoval pozornost. Mezi skřípěním obráběného kovu jsem teď rozeznal hlasité úpění a&nbsp;stony, o&nbsp;jejichž původu nebylo pochyb.</span></p>
          <p class="chunk" data-nb-ref-number="12" data-nb-words="26" data-nb-chars="150"><span class="idea" data-nb-ref-number="12" id="idea12" data-nb-words="26" data-nb-chars="150">Čekal jsem. Už&nbsp;jsem si&nbsp;dávno odvykl spěchat. Kromě toho cítím rozpaky při styku s&nbsp;cizími lidmi, zvláště s&nbsp;těmi, od&nbsp;nichž něco potřebuji nebo požaduji.</span></p>
          <p class="chunk" data-nb-ref-number="13" data-nb-words="58" data-nb-chars="374"><span class="idea" data-nb-ref-number="13" id="idea13" data-nb-words="58" data-nb-chars="374">Udělal jsem ještě několik úkroků stranou, ale zároveň jsem se&nbsp;styděl pořád dívat tím směrem. Přinutil jsem se&nbsp;aspoň na&nbsp;okamžik pohlédnout na&nbsp;protější zeď. Krášlilo ji&nbsp;několik plakátů propagujících ladné obrysy vozu Volkswagen a&nbsp;dívky, která se&nbsp;o&nbsp;něj opírala. Pak tu&nbsp;porůznu ještě viselo několik podobizen jiných dívek, částečně anebo zcela obnažených. Čpělo to&nbsp;tu&nbsp;oplzlostí.</span></p>
          <p class="chunk" data-nb-ref-number="14" data-nb-words="35" data-nb-chars="213"><span class="idea" data-nb-ref-number="14" id="idea14" data-nb-words="35" data-nb-chars="213">Cestu sem odkládal jsem nejméně týden. Auto používám zřídka. Nemám je&nbsp;popravdě řečeno rád. Nebojím se&nbsp;sice velkých rychlostí jako moje žena, ale připadá mi&nbsp;vždy rouhavé, když kvůli sobě ženu po&nbsp;silnici tunu hmoty.</span></p>
          <p class="chunk" data-nb-ref-number="15" data-nb-words="115" data-nb-chars="711"><span class="idea" data-nb-ref-number="15" id="idea15" data-nb-words="115" data-nb-chars="711">Nohy na&nbsp;lavici v&nbsp;druhé místnosti už&nbsp;nebyly vidět. Zato se&nbsp;v&nbsp;černém otvoru objevila hlava s&nbsp;rozcuchanými odbarvenými vlasy. Hlava na&nbsp;okamžik zmizela, ozvalo se&nbsp;něco jako mlasknutí, někdo hlasitě vyjekl a&nbsp;do pískotu obráběného kovu zazněl radostný výskot ženského hlasu. Potom se&nbsp;ženská objevila celá. Nalakované nehty na&nbsp;nohou jí&nbsp;teď kryly modré dřeváčky a&nbsp;její tělo, aspoň částečně, bílý plášť zapnutý na&nbsp;dva prostřední knoflíky. Bylo jí&nbsp;už&nbsp;nejmíň třicet. Udělala několik kroků směrem k&nbsp;muži, jenž nepřetržitě obráběl svoji součástku, pak se, aniž na&nbsp;mě&nbsp;pohlédla, otázala: „Čekáte na&nbsp;někoho?“ Vyzula pravou nohu z&nbsp;dřeváku a&nbsp;palcem se&nbsp;poškrábala na&nbsp;lýtku levé nohy. Plášť se&nbsp;jí&nbsp;při tom úkonu nestoudně rozevíral.</span></p>
          <p class="chunk" data-nb-ref-number="16" data-nb-words="6" data-nb-chars="37"><span class="idea" data-nb-ref-number="16" id="idea16" data-nb-words="6" data-nb-chars="37">Rychle jsem řekl: „Na mistra Holého!“</span></p>
          <p class="chunk" data-nb-ref-number="17" data-nb-words="8" data-nb-chars="51"><span class="idea" data-nb-ref-number="17" id="idea17" data-nb-words="8" data-nb-chars="51">„Eště nepřišel!“ a&nbsp;pohlédla na&nbsp;muže, který obráběl.</span></p>
          <p class="chunk" data-nb-ref-number="18" data-nb-words="4" data-nb-chars="23"><span class="idea" data-nb-ref-number="18" id="idea18" data-nb-words="4" data-nb-chars="23">„A&nbsp;nevíte, kdy přijde?“</span></p>
          <p class="chunk" data-nb-ref-number="19" data-nb-words="27" data-nb-chars="150"><span class="idea" data-nb-ref-number="19" id="idea19" data-nb-words="27" data-nb-chars="150">„Von snad příde,“ a&nbsp;pokračovala ve&nbsp;své cestě. Když ho&nbsp;míjela, muž u&nbsp;stroje na&nbsp;kratičký okamžik přerušil svou práci, rozmáchl se&nbsp;a&nbsp;plácl ji&nbsp;přes zadek.</span></p>
          <p class="chunk" data-nb-ref-number="20" data-nb-words="46" data-nb-chars="264"><span class="idea" data-nb-ref-number="20" id="idea20" data-nb-words="46" data-nb-chars="264">Ženská vyjekla, pak řekla spokojeně: „Vy ste ale pěknej pubertál, pane Kobza!“ S&nbsp;těmi slovy se&nbsp;blížila ke&nbsp;mně. Změřila si&nbsp;mě&nbsp;pohledem, v&nbsp;němž dosud dohasínala radostná vzpomínka na&nbsp;nedávnou soulož, a&nbsp;řekla: „Viděl ste to&nbsp;někdy? A&nbsp;to udělá dycky, dyž du&nbsp;kolem něj!“</span></p>
          <p class="chunk" data-nb-ref-number="21" data-nb-words="47" data-nb-chars="252"><span class="idea" data-nb-ref-number="21" id="idea21" data-nb-words="47" data-nb-chars="252">Vyšla ze&nbsp;dveří. Muž, o&nbsp;němž jsem sice věděl, že&nbsp;se&nbsp;jmenuje Kobza, ale o&nbsp;němž jsem nevěděl, zda je&nbsp;či&nbsp;není němý, odložil obroubenou součástku stranou na&nbsp;ponk a&nbsp;vzal si&nbsp;další kus kovu. Mistr Holý se&nbsp;toulal bůhví kde, nemělo smysl, abych tu&nbsp;dál setrvával.</span></p>
          <p class="chunk" data-nb-ref-number="22" data-nb-words="58" data-nb-chars="363"><span class="idea" data-nb-ref-number="22" id="idea22" data-nb-words="58" data-nb-chars="363">Když jsem opouštěl dílnu, napadlo mě, že&nbsp;jsem vůbec nepostřehl, kam zmizel majitel zelených ponožek. Co&nbsp;jestli pana Holého přede mnou zatajují? Ale zdálo se&nbsp;mi, že&nbsp;mistr Holý musí vděčit za&nbsp;svou pověst jinému druhu konání, než jaký měl zřejmě v&nbsp;oblibě muž v&nbsp;zelených ponožkách. Mistr Holý nepochybně tuto část dne trávil sháněním různých nesehnatelných součástek.</span></p>
          <p class="chunk" data-nb-ref-number="23" data-nb-words="158" data-nb-chars="1025"><span class="idea" data-nb-ref-number="23" id="idea23" data-nb-words="158" data-nb-chars="1025">Mezi ohradou dílny a&nbsp;posledním činžákem se&nbsp;z&nbsp;jedné strany táhl strmý břeh zarostlý křovím. Z&nbsp;druhé se&nbsp;bělal nízký dřevěný plot sběrny železa. Proti poslednímu činžáku ústila do&nbsp;ulice opuštěná ulička, na&nbsp;jejímž konci parkoval kropicí vůz. Mohutný zadek, který vystrkoval do&nbsp;ulice, svítil čerstvým oranžovým nátěrem. Kropicí vůz byl v&nbsp;tomto zvolna se&nbsp;rozpadávajícím koutu města zjevně jediným neošuntělým kusem hmoty, kterou opracoval člověk. Posadil jsem se&nbsp;na&nbsp;trávník hned vedle ohrady. Tohle místo mě&nbsp;dojímalo. Očouzená omítka, několik továrních komínů, které čněly za&nbsp;nejbližšími střechami, nedaleká trať, odkud jsem slyšel drnčivé posunování vagonů, mi&nbsp;připomínaly mé&nbsp;nejranější dětství. Bydlel jsem na&nbsp;svahu nad Vysočany&nbsp;– pod okny nám vedla trať a&nbsp;za ní&nbsp;strměly komíny, které mi&nbsp;ještě tehdy připadaly nádherné. Otec, který miloval přesnost a&nbsp;věcnost, se&nbsp;mě&nbsp;snažil poučit, k&nbsp;jaké továrně příslušný komín náleží. Když se&nbsp;schylovalo k&nbsp;večeru, lidé vynesli přede dveře svých domků židle a&nbsp;stoličky a&nbsp;začali vykládat příběhy.</span></p>
          <p class="chunk" data-nb-ref-number="24" data-nb-words="42" data-nb-chars="274"><span class="idea" data-nb-ref-number="24" id="idea24" data-nb-words="42" data-nb-chars="274">V&nbsp;půl deváté přiharašilo nákladní auto a&nbsp;vysypalo na&nbsp;chodník před sběrnu haldu plechovek. Ty&nbsp;plechovky nebyly kupodivu ani rezavé, ani pomalované, dokonce ani pomačkané. Dalo by&nbsp;se&nbsp;říci, že&nbsp;ty&nbsp;plechovky jediné mohly soutěžit s&nbsp;kropicím vozem ve&nbsp;své lesklé neopotřebovanosti.</span></p>
          <p class="chunk" data-nb-ref-number="25" data-nb-words="16" data-nb-chars="105"><span class="idea" data-nb-ref-number="25" id="idea25" data-nb-words="16" data-nb-chars="105">Sotva auto odjelo, vrata sběrny se&nbsp;rozevřela a&nbsp;mně se&nbsp;dostalo příležitosti znovu spatřit povědomý přeliv.</span></p>
          <p class="chunk" data-nb-ref-number="26" data-nb-words="40" data-nb-chars="239"><span class="idea" data-nb-ref-number="26" id="idea26" data-nb-words="40" data-nb-chars="239">Ženská zamžourala do&nbsp;slunce za&nbsp;mými zády a&nbsp;civěla na&nbsp;hromadu čisťounkých plechovek. Potom udělala několik kroků směrem ke&nbsp;mně a&nbsp;vrhla na&nbsp;mě&nbsp;pohled, v&nbsp;němž už&nbsp;se&nbsp;rozžíhala radostná představa nové soulože, a&nbsp;řekla: „Viděl ste něco takovýho?“</span></p>
          <p class="chunk" data-nb-ref-number="27" data-nb-words="39" data-nb-chars="258"><span class="idea" data-nb-ref-number="27" id="idea27" data-nb-words="39" data-nb-chars="258">Zavrtěl jsem hlavou, ona se&nbsp;vrátila pro koště a&nbsp;vmetla několik těch plechovek dovnitř, chvíli ještě postála v&nbsp;otevřených vratech, jako by&nbsp;vyčkávala, nebudu-li ji&nbsp;následovat. Pak zatřásla svou odbarvenou hlavou, zacouvala do&nbsp;dvora sběrny a&nbsp;zabouchla za&nbsp;sebou.</span></p>
          <p class="chunk" data-nb-ref-number="28" data-nb-words="33" data-nb-chars="214"><span class="idea" data-nb-ref-number="28" id="idea28" data-nb-words="33" data-nb-chars="214">Z&nbsp;opačného konce ulice se&nbsp;ke&nbsp;mně blížil bělovlasý stařec na&nbsp;bicyklu; mohutný plnovous mu&nbsp;vlál podél ramen. Několika mohutnými záběry zdolal mírné stoupání, těsně přede mnou seskočil. „Čekáte na&nbsp;někoho?“ oslovil mě.</span></p>
          <p class="chunk" data-nb-ref-number="29" data-nb-words="47" data-nb-chars="281"><span class="idea" data-nb-ref-number="29" id="idea29" data-nb-words="47" data-nb-chars="281">Oblečen byl v&nbsp;nádherný inkoustově fialový svetr a&nbsp;rezavé pumpky. Takové nosíval můj otec, když byl asi tak v&nbsp;mém věku. Zcela nepodloženě jsem zadoufal, že&nbsp;přede mnou stanul sám mistr Holý, a&nbsp;řekl jsem s&nbsp;nepatrně naznačeným otazníkem na&nbsp;konci své odpovědi: „Čekám na&nbsp;mistra Holého.“</span></p>
          <p class="chunk" data-nb-ref-number="30" data-nb-words="56" data-nb-chars="360"><span class="idea" data-nb-ref-number="30" id="idea30" data-nb-words="56" data-nb-chars="360">„Ten chodí až&nbsp;před polednem, zločinec,“ řekl stařec. Opřel kolo o&nbsp;prkna ohrady, upravil si&nbsp;pokrčené pumpky, poodhrnul si&nbsp;vousy a&nbsp;uvolnil mohutný uzel na&nbsp;šátku, který svíral jeho krk. Šátek byl červený s&nbsp;černými puntíky. Jako krovky sluníčka sedmitečného. Pak stařec přikročil ke&nbsp;mně, napřáhl mi&nbsp;vstříc dlaň a&nbsp;představil se: „Soukromý doktor filosofie Hovorka.“</span></p>
          <p class="chunk" data-nb-ref-number="31" data-nb-words="31" data-nb-chars="193"><span class="idea" data-nb-ref-number="31" id="idea31" data-nb-words="31" data-nb-chars="193">Nemiluji obřad představování a&nbsp;navíc stařec ve&nbsp;mně sice budil zájem, ale nikoliv důvěru. Zamumlal jsem svoje jméno, takže si&nbsp;ze&nbsp;shluku hlásek mohl vybrat cokoliv, co&nbsp;připadalo milé jeho sluchu.</span></p>
          <p class="chunk" data-nb-ref-number="32" data-nb-words="12" data-nb-chars="74"><span class="idea" data-nb-ref-number="32" id="idea32" data-nb-words="12" data-nb-chars="74">Vybral si: „Těší mě, pane Kozina,“ řekl. „Vy jste, s&nbsp;dovolením, příbuzný?“</span></p>
          <p class="chunk" data-nb-ref-number="33" data-nb-words="6" data-nb-chars="34"><span class="idea" data-nb-ref-number="33" id="idea33" data-nb-words="6" data-nb-chars="34">Přikývl jsem. „Byl to&nbsp;můj předek!“</span></p>
          <p class="chunk" data-nb-ref-number="34" data-nb-words="191" data-nb-chars="1255"><span class="idea" data-nb-ref-number="34" id="idea34" data-nb-words="191" data-nb-chars="1255">„Velice mě&nbsp;těší,“ uklonil se. „A&nbsp;co tomu všemu říkáte?“ Naštěstí se&nbsp;nezastavil proto, aby naslouchal mým názorům. „Pohlédněte kolem sebe!“ vyzval mě. „Co vidíte? Vidíte domy, komíny, auta, špínu i&nbsp;drsnou erotiku. Zatímco já&nbsp;pamatuju, pane Kozino, v&nbsp;těchto místech louky, stromy, koně, rosu a&nbsp;něžné schůzky milenců. Zde,“ ukázal do&nbsp;ohrady zámečnické dílny, „protékal potok, z&nbsp;něhož se&nbsp;dalo pít! Nepopírám, že&nbsp;pamatuju také bídu,“ pokračoval stařec a&nbsp;úkradkem pohlédl na&nbsp;zavřená vrata sběrny, „která byla bolestná. Ale způsob, jakým se&nbsp;rozhodli přední mužové světových říší s&nbsp;ní skoncovat, zvrtne se&nbsp;ve&nbsp;zkázu. Tváříte se&nbsp;překvapeně, že&nbsp;mluvím o&nbsp;mužích. Ale jistě vám neuniklo mé&nbsp;přesvědčení, že&nbsp;celý světový vývoj je&nbsp;výsledkem střetání principu mužského s&nbsp;ženským. I&nbsp;když v&nbsp;některých obdobích a&nbsp;prostorách nabyl výjimečně vrchu láskyplný a&nbsp;trpitelský princip ženský, jako je&nbsp;tomu v&nbsp;kultuře indické, po&nbsp;dlouhá století ve&nbsp;světovém prostoru převládala vzájemná a&nbsp;jedině prospěšná vyrovnanost. Dnešní doba však, jak musíte všude pozorovat, pane Kozino, přinesla smutný triumf principu mužského. A&nbsp;ten už&nbsp;svou podstatou je&nbsp;nejen dobyvatelský, ale jako veškeré samcovství je&nbsp;kromě jediného kratičkého okamžiku nutného k&nbsp;oplodnění nadbytečný, marný, a&nbsp;tedy ničivý.</span></p>
          <p class="chunk" data-nb-ref-number="35" data-nb-words="179" data-nb-chars="1237"><span class="idea" data-nb-ref-number="35" id="idea35" data-nb-words="179" data-nb-chars="1237">Prosím, rozhlédněte se&nbsp;ještě jednou kolem sebe! Co&nbsp;spatříte? Jeden mužský symbol vedle druhého.“ A&nbsp;obrovským, téměř symbolickým ukazovákem bodal do&nbsp;vzduchu a&nbsp;já skutečně spatřil vztyčené pyje továrních komínů, televizních antén, hromosvodů a&nbsp;chladicích věží, nestvůrně ztopořené cisternové vozy se&nbsp;právě chystaly nabodnout pokorně čekající hitláky, a&nbsp;všiml jsem si, že&nbsp;přímo za&nbsp;ohradou sběrny vyčuhuje obzvláště neřestný falus jakési kovové roury, a&nbsp;pochopil jsem i&nbsp;skutečnou podstatu kropicího vozu, moderního ztělesnění hromovládného Dia, jenž na&nbsp;sebe dovedl brát i&nbsp;podobu oplodňujícího deště. „Spatříte, mladý příteli, jediný proud marnosti a&nbsp;nadbytečnosti, které nemohou být ukojeny. Mužský princip nemůže dojít naplnění,“ pokračoval stařec ve&nbsp;svém výkladu, „a proto jako Bludný Holanďan, jako Ahasver se&nbsp;žene kosmem. Prchá před svou podstatou. Vymýšlí si&nbsp;úniky. Vytvořil svět ducha a&nbsp;svět věcí. Objevil slast meditace. Ale marnost nad marnost,“ zvolal. „Právě ve&nbsp;svých nejryzejších představitelích se&nbsp;vrací vždy znovu ke&nbsp;svému praposlání, k&nbsp;jediné opravdové slasti, již mu&nbsp;poskytuje okřídlený Eros!“ A&nbsp;můj společník se&nbsp;krátce, skoro radostně zasmál a&nbsp;jeho pohled na&nbsp;okamžik spočinul se&nbsp;zřejmým zalíbením na&nbsp;zavřených vratech sběrny.</span></p>
          <p class="chunk" data-nb-ref-number="36" data-nb-words="84" data-nb-chars="511"><span class="idea" data-nb-ref-number="36" id="idea36" data-nb-words="84" data-nb-chars="511">„Jen se, prosím, stále dívejte!“ napomenul mě&nbsp;a&nbsp;zapíchl svůj symbolický ukazovák směrem ke&nbsp;čtyřem pyjům holešovické elektrárny, z&nbsp;nichž dva právě soptily kadeřavá oblaka spermatu. „Vy se&nbsp;možná radujete z&nbsp;toho, že&nbsp;se&nbsp;vám večer rozsvěcujou světla pod okny, anebo si&nbsp;pochvalujete, jak jste sem pohodlně přicestoval tramvají, ale já&nbsp;se&nbsp;vás ptám: Proč jste sem přicestoval? Proč jste vůbec tady?“ A&nbsp;namířil teď ukazovák přímo proti mé&nbsp;hrudi. A&nbsp;já v&nbsp;rozporu s&nbsp;tím, co&nbsp;jsem mu&nbsp;před chvílí oznámil, zablekotal: „Nevím!“</span></p>
          <p class="chunk" data-nb-ref-number="37" data-nb-words="529" data-nb-chars="3069"><span class="idea" data-nb-ref-number="37" id="idea37" data-nb-words="529" data-nb-chars="3069">„Správně jste odpověděl,“ pochválil mě. „Vy jste tu&nbsp;totiž zbytečně! Minulý měsíc jsem, mladý muži, musel spěchat za&nbsp;nemocným tatínkem až&nbsp;do&nbsp;Mohelnice. Po&nbsp;třiceti letech jsem opět sedl do&nbsp;vlaku a&nbsp;ihned jsem v&nbsp;rozhovoru s&nbsp;ostatními, kteří se&nbsp;mnou sdíleli kupé, zjistil, že&nbsp;všichni cestují za&nbsp;zbytečnostmi. Zbytečný pohyb, mladíku, to&nbsp;je&nbsp;hlavní heslo dneška. Tuto neděli jsem zašel na&nbsp;Hrad a&nbsp;počítal jsem. Osmdesát dva autobusů, šestnáct set třicet tři automobilů, tramvaje jsem nezaznamenával. Dohromady však prošlo hlavní bránou třicet devět tisíc lidí, někteří přilétli až&nbsp;z&nbsp;Ameriky! K&nbsp;čemu, pane Kozino? Vždyť oni tu&nbsp;stejně nic neuvidí. Kdyby je&nbsp;vysadili třeba v&nbsp;Madridě anebo v&nbsp;Kutné Hoře, jim by&nbsp;to&nbsp;bylo jedno, oni by&nbsp;to&nbsp;ani nepoznali. A&nbsp;na to&nbsp;všechno, mladý muži, se&nbsp;plýtvá, co&nbsp;miliardy let země střádala. Naše zločinná doba promrhá všechno, takže naši vnuci budou už&nbsp;opět zmrzat v&nbsp;jeskyních: Anebo ráno, mladíku! Já&nbsp;už&nbsp;jsem v&nbsp;penzi, a&nbsp;dokud jsem nebyl, jezdil jsem výhradně na&nbsp;tomhle,“ a&nbsp;pohladil řídítka svého bezmotorového stroje, „podívejte se&nbsp;na&nbsp;ty&nbsp;davy, co&nbsp;se&nbsp;hrnou sem a&nbsp;tam, aby něco vyráběly. Pane Kozino, toho smradu, toho randálu v&nbsp;tom infernálním ranním přítmí, plném jedovatého plynu! A&nbsp;přitom to&nbsp;všechno, co&nbsp;se&nbsp;vyrábí, je&nbsp;k&nbsp;ničemu. Hned se&nbsp;to&nbsp;zase vyhazuje anebo si&nbsp;to&nbsp;zločinci natahají do&nbsp;bytu, kde jim to&nbsp;jenom zabírá místo. Vždyť oni si, to&nbsp;mi&nbsp;jistě potvrdíte, položí na&nbsp;zem koberec, na&nbsp;ten koberec si&nbsp;nakladou předložky, na&nbsp;předložky kožišinu a&nbsp;na tu&nbsp;zdegenerovaného pinčla. A&nbsp;do knihovny si&nbsp;nacpou knížky a&nbsp;brožurky, které nikdy neotevřou, a&nbsp;na knihovnu si&nbsp;postaví vázy a&nbsp;přitom už&nbsp;jim vůbec nedojde, že&nbsp;do&nbsp;vázy patří kytička. Potom si&nbsp;do&nbsp;všech koutů natahají televizory a&nbsp;tranzistory a&nbsp;telefony a&nbsp;magnetofony. Skříně si&nbsp;nacpou spoustou šatů, už&nbsp;nejen ženy, už&nbsp;i&nbsp;muži, pane Kozina, se&nbsp;fintí a&nbsp;jeden rok si&nbsp;koupí úzké kalhoty a&nbsp;druhý rok široké a&nbsp;třetí rok národy propadnou šílenství a&nbsp;všichni od&nbsp;osmi do&nbsp;osmdesáti se&nbsp;začnou oblíkat jako američtí pastevci. A&nbsp;když jednu skříň naplní k&nbsp;prasknutí, koupí si&nbsp;další skříň a&nbsp;ještě postaví police, aby měli kam srovnat všechno svoje nádobí, ty&nbsp;spreje, kbelíky, konvice a&nbsp;lahvičky s&nbsp;jedy, co&nbsp;si&nbsp;dávají do&nbsp;jídla a&nbsp;do pití. A&nbsp;máte lidi, že&nbsp;si&nbsp;tahají domů nafukovací bazény a&nbsp;krby na&nbsp;elektriku a&nbsp;maličké vodotrysky! A&nbsp;po stěnách si&nbsp;rozvěšujou šavle a&nbsp;cepy, přičemž, pane Kozina, ti&nbsp;zločinci v&nbsp;životě nedrželi ani hrábě, natož nějakou zbraň, oni vraždí plnicím perem! A&nbsp;taky medaile si&nbsp;věší z&nbsp;bitev, o&nbsp;kterých nevědí, kdo je&nbsp;s&nbsp;kým svedl! A&nbsp;když už&nbsp;jim všechno to&nbsp;harampádí začne vypadávat oknem, tak si&nbsp;pořizujou rodinný dům. Pro ty&nbsp;krámy, pane Kozino, ne&nbsp;pro rodinu; a&nbsp;potom ještě na&nbsp;venkově chalupu anebo starý mlýn. A&nbsp;každý týden, místo aby obrátili mysl k&nbsp;něčemu vyššímu, místo aby se&nbsp;věnovali přemítání, tak jedou na&nbsp;tu&nbsp;chalupu, aby všechno oprášili, aby se&nbsp;přesvědčili, že&nbsp;jim nikdo neukradl ani jeden z&nbsp;těch jejich zbytečných krámů. Oni se&nbsp;vymlouvají na&nbsp;vzduch, vodu a&nbsp;lesy, a&nbsp;přitom každou jízdou vyfouknou do&nbsp;vzduchu, co&nbsp;přece všichni dýcháme, ještě o&nbsp;něco víc jedu, takže nakonec zmoří nás všechny!“</span></p>
          <p class="chunk" data-nb-ref-number="38" data-nb-words="17" data-nb-chars="100"><span class="idea" data-nb-ref-number="38" id="idea38" data-nb-words="17" data-nb-chars="100">„A&nbsp;vy máte ještě tatínka?“ zeptal jsem se, protože jsem mu&nbsp;chtěl dát příležitost, aby zklidnil mysl.</span></p>
          <p class="chunk" data-nb-ref-number="39" data-nb-words="69" data-nb-chars="359"><span class="idea" data-nb-ref-number="39" id="idea39" data-nb-words="69" data-nb-chars="359">„Ano,“ řekl. „Už je&nbsp;zase chlapík. On&nbsp;se&nbsp;jen přejed u&nbsp;strýce na&nbsp;zabíjačce. Letos mu&nbsp;bude pětadevadesát. A&nbsp;co je&nbsp;živ, mladíku, on&nbsp;nikdy nesedl do&nbsp;automobilu a&nbsp;ve vlaku jel, jen když ho&nbsp;vezli do&nbsp;první války, a&nbsp;pak ještě na&nbsp;slet, protože tatínek byl velký sokol. Já&nbsp;taky cvičíval, ale když nám Sokol zakázali, dal jsem se&nbsp;na&nbsp;jógu. A&nbsp;kolik myslíte, že&nbsp;je&nbsp;let mně?“</span></p>
          <p class="chunk" data-nb-ref-number="40" data-nb-words="3" data-nb-chars="22"><span class="idea" data-nb-ref-number="40" id="idea40" data-nb-words="3" data-nb-chars="22">„Šedesát!“ hádal jsem.</span></p>
          <p class="chunk" data-nb-ref-number="41" data-nb-words="19" data-nb-chars="123"><span class="idea" data-nb-ref-number="41" id="idea41" data-nb-words="19" data-nb-chars="123">„Třiasedmdesát,“ řekl. „Od svých pětadvaceti roků jsem nepozřel ani kousek masa a&nbsp;od svých osmatřiceti už&nbsp;ani jedno vejce.“</span></p>
          <p class="chunk" data-nb-ref-number="42" data-nb-words="13" data-nb-chars="60"><span class="idea" data-nb-ref-number="42" id="idea42" data-nb-words="13" data-nb-chars="60">„A&nbsp;vy než jste šel do&nbsp;penze, to&nbsp;jste učil?“ zajímal jsem se.</span></p>
          <p class="chunk" data-nb-ref-number="43" data-nb-words="64" data-nb-chars="402"><span class="idea" data-nb-ref-number="43" id="idea43" data-nb-words="64" data-nb-chars="402">„Já to&nbsp;zkoušel v&nbsp;mnoha povoláních,“ odpověděl. „Já přednášel o&nbsp;vegetariánství repatriovaným rumunským Slovákům a&nbsp;byl jsem za&nbsp;vychovatele v&nbsp;nejpřednějších rodinách a&nbsp;taky jsem byl polárním cestovatelem. Ale vždycky, když jsem si&nbsp;vydělal něco peněz, všeho jsem nechal a&nbsp;byl jsem svobodným filosofem. Chodil jsem jako Sokrates po&nbsp;tržišti a&nbsp;hovořil k&nbsp;lidem. A&nbsp;víte, jak je&nbsp;staré tohle?“ ukázal na&nbsp;své kolo.</span></p>
          <p class="chunk" data-nb-ref-number="44" data-nb-words="63" data-nb-chars="328"><span class="idea" data-nb-ref-number="44" id="idea44" data-nb-words="63" data-nb-chars="328">Ani jsem nehádal a&nbsp;on řekl: „Čtyřicet tři roky. Já&nbsp;na&nbsp;ně&nbsp;někdy ráno sednu a&nbsp;přemýšlím a&nbsp;medituju a&nbsp;přitom šlapu a&nbsp;šlapu a&nbsp;nevím vůbec hodiny ani místa, nejím přitom ani nepiju, až&nbsp;najednou padne soumrak a&nbsp;já koukám: Třebíč! Tak si&nbsp;vytáhnu límec a&nbsp;lehnu si&nbsp;někam v&nbsp;lese pod keř a&nbsp;doufám, že&nbsp;na&nbsp;nebi zahlédnu nějakou novou hvězdu!</span></p>
          <p class="chunk" data-nb-ref-number="45" data-nb-words="167" data-nb-chars="942"><span class="idea" data-nb-ref-number="45" id="idea45" data-nb-words="167" data-nb-chars="942">Ale už&nbsp;se&nbsp;mi&nbsp;taky zamotá hlava. Jako onehdy, když jsem jel právě touto ulicí, přepadla mě&nbsp;najednou slabost, sotva jsem se&nbsp;držel řídítek. Naštěstí támhle naproti v&nbsp;ohradě se&nbsp;zrovna otevřela vrata,“ a&nbsp;ukázal na&nbsp;vjezd do&nbsp;sběrny, kde se&nbsp;dosud na&nbsp;dlažbě válely novostí zářící plechovky, „a&nbsp;já tam vjel a&nbsp;zarazil jsem se&nbsp;o&nbsp;hromadu papíru. Spad jsem a&nbsp;hned jsem přestal vědět o&nbsp;světě. Pak, když jsem se&nbsp;probral, ležel jsem na&nbsp;dřevěné lavici a&nbsp;byl jsem úplně nahý a&nbsp;vedle mě&nbsp;anděl taky úplně nahý a&nbsp;slyšel jsem hudbu jako z&nbsp;andělských kůrů. Většinou si&nbsp;však nemůžu naříkat, ještě vydržím celých patnáct minut v&nbsp;této pozici, která se&nbsp;nazývá sálamba širsásana.“ A&nbsp;předvedl mi&nbsp;stoj na&nbsp;hlavě při samém pokraji travnatého břehu. A&nbsp;já si&nbsp;všiml, že&nbsp;jak tam stál nohama vzhůru, jeho oči zíraly směrem k&nbsp;zavřeným vratům sběrny. Jako by&nbsp;jeho pohled měl magickou sílu, vrata se&nbsp;v&nbsp;tu chvíli počala rozevírat a&nbsp;zlatavý přeliv opět zazářil ve&nbsp;slunečních paprscích.</span></p>
          <p class="chunk" data-nb-ref-number="46" data-nb-words="151" data-nb-chars="882"><span class="idea" data-nb-ref-number="46" id="idea46" data-nb-words="151" data-nb-chars="882">Tu&nbsp;se&nbsp;stařec zachvěl, zakomíhal nohama, pak bystře seskočil do&nbsp;polohy mezi lidmi obvyklé, sáhl do&nbsp;kapsy, podal mi&nbsp;složený list papíru a&nbsp;pravil: „To je&nbsp;dar pro vás, mladý příteli!“ A&nbsp;zatímco já&nbsp;bez­myšlenkovitě zastrkával papír do&nbsp;kapsy, on&nbsp;naskočil na&nbsp;kolo a&nbsp;vzápětí se&nbsp;mihl podél bílého pláště té&nbsp;ženské. Já&nbsp;ještě zahlédl, jak opírá kolo o&nbsp;zeď sběrny, pak se&nbsp;vrata opět zavřela. Přesně v&nbsp;tu chvíli, jako by&nbsp;ho&nbsp;ven vystrčil neviditelný inspicient, houpavým krokem, který by&nbsp;slušel spíše námořníkovi, anebo snad ještě žokejovi, ale rozhodně ne&nbsp;řidiči kropicího vozu, přicházel z&nbsp;druhé strany ulice ke&nbsp;svému lesknoucímu se&nbsp;stroji mužík v&nbsp;kožené bundě a&nbsp;v&nbsp;manšestrových kalhotách. S&nbsp;rukama hluboko zapadlýma v&nbsp;kapsách se&nbsp;zastavil před vozem a&nbsp;chvíli váhal. Den byl příliš svěží a&nbsp;ulice&nbsp;– až&nbsp;na&nbsp;mě&nbsp;– zela prázdnotou. Ale přemohl se, vysunul jednu ruku z&nbsp;kapsy a&nbsp;otevřel si&nbsp;dveře kabiny.</span></p>
          <p class="chunk" data-nb-ref-number="47" data-nb-words="70" data-nb-chars="471"><span class="idea" data-nb-ref-number="47" id="idea47" data-nb-words="70" data-nb-chars="471">Zdálky se&nbsp;s&nbsp;řevem svého čtyřicetiletého dvoutaktu blížila aerovka červená jako polní mák. Když dosupěla do&nbsp;místa, které mohlo být jen stěží nazváno křižovatkou, spíše jen příležitostí k&nbsp;dotyku dvou zcela opuštěných uliček, kropicí vůz se&nbsp;pohnul dozadu. Plechy nárazem jen zapraštěly a&nbsp;vysoký skřípavý zvuk ihned umlkl, neboť aerovka&nbsp;– to&nbsp;vtělení trpitelského principu ženství&nbsp;– odskočila stranou jako odvržená milenka a&nbsp;za žalostného úpění brzd zastavila uprostřed ulice.</span></p>
          <p class="chunk" data-nb-ref-number="48" data-nb-words="29" data-nb-chars="181"><span class="idea" data-nb-ref-number="48" id="idea48" data-nb-words="29" data-nb-chars="181">Z&nbsp;nizoučkých dvířek se&nbsp;vyhrabal dlouhán v&nbsp;montérkách. Naklonil se&nbsp;nad raněný zadek vozu a&nbsp;po krátkém váhání odlomil kus blatníku. Pozvedl jej vzhůru proti slunci a&nbsp;nenávistně zavyl.</span></p>
          <p class="chunk" data-nb-ref-number="49" data-nb-words="58" data-nb-chars="380"><span class="idea" data-nb-ref-number="49" id="idea49" data-nb-words="58" data-nb-chars="380">Z&nbsp;kabiny kropicího vozu se&nbsp;vysunula hlava, mužík v&nbsp;manšestrových kalhotách se&nbsp;ještě nerozhodl. Potom opatrně sestoupil po&nbsp;schůdcích, došel k&nbsp;zádi svého zářivého vozu, teprve nyní vytáhl z&nbsp;kapsy i&nbsp;druhou ruku, zlehounka přejel povrch svého stroje, zhanobený teď rudou barvou, a&nbsp;zkusil pevnost kropicí lišty. Jeho nejchmurnější obavy se&nbsp;potvrdily, lišta byla z&nbsp;jedné strany utržena.</span></p>
          <p class="chunk" data-nb-ref-number="50" data-nb-words="35" data-nb-chars="228"><span class="idea" data-nb-ref-number="50" id="idea50" data-nb-words="35" data-nb-chars="228">Dlouhán se&nbsp;k&nbsp;němu zvolna přibližoval, v&nbsp;ruce třímal zohavený cár, který byl právě vyrval z&nbsp;těla aerovky. „Ty dobrodruhu,“ pravil nelaskavě, „ty vesnickej přihazovači, proč si&nbsp;nezjednáš někoho, aby ti&nbsp;podepřel tvoje šílený voko?“</span></p>
          <p class="chunk" data-nb-ref-number="51" data-nb-words="36" data-nb-chars="237"><span class="idea" data-nb-ref-number="51" id="idea51" data-nb-words="36" data-nb-chars="237">Řidič v&nbsp;manšestrákách nostalgicky hleděl na&nbsp;lištu, a&nbsp;když si&nbsp;představil, jak voda, která ještě včerejšího večera plavně stříkala do&nbsp;všech stran, teď potupně pochcává jeho vlastní vůz, zamumlal: „Na tvý kecy jsem zrovna zvědavej, magore!“</span></p>
          <p class="chunk" data-nb-ref-number="52" data-nb-words="47" data-nb-chars="273"><span class="idea" data-nb-ref-number="52" id="idea52" data-nb-words="47" data-nb-chars="273">Po&nbsp;ulici se&nbsp;teď blížili dva starci. Ten, který kráčel vpředu, držel v&nbsp;dlani síťovou tašku s&nbsp;několika prázdnými láhvemi. „Říkám ti,“ vysvětloval druhému, aniž se&nbsp;na&nbsp;něj ohlédl, „na tohle si&nbsp;nestěžuj mně, jdi si&nbsp;přímo na&nbsp;družstvo!“ A&nbsp;se zájmem hleděl na&nbsp;počínání obou řidičů.</span></p>
          <p class="chunk" data-nb-ref-number="53" data-nb-words="11" data-nb-chars="68"><span class="idea" data-nb-ref-number="53" id="idea53" data-nb-words="11" data-nb-chars="68">„Ale na&nbsp;družstvu jim to&nbsp;už&nbsp;odklepli,“ pravil druhý naříkavým hlasem.</span></p>
          <p class="chunk" data-nb-ref-number="54" data-nb-words="49" data-nb-chars="307"><span class="idea" data-nb-ref-number="54" id="idea54" data-nb-words="49" data-nb-chars="307">Zatímco muž se&nbsp;síťovkou a&nbsp;s&nbsp;velkou úřednickou tlamou a&nbsp;huňatým obočím, které dodávalo jeho výrazu sveřeposti, vypadal mohutně jako vysloužilý zápasník, druhý muž, mírně sehnutý v&nbsp;ramenou a&nbsp;se šedivou vpadlou tváří a&nbsp;s&nbsp;odstávajícíma ušima na&nbsp;holé lebce, zvykl si&nbsp;zřejmě během života na&nbsp;roli naříkající oběti.</span></p>
          <p class="chunk" data-nb-ref-number="55" data-nb-words="10" data-nb-chars="67"><span class="idea" data-nb-ref-number="55" id="idea55" data-nb-words="10" data-nb-chars="67">„Už tam byli třikrát cvičit,“ žaloval. „Mužský a&nbsp;ženský dohromady.“</span></p>
          <p class="chunk" data-nb-ref-number="56" data-nb-words="17" data-nb-chars="104"><span class="idea" data-nb-ref-number="56" id="idea56" data-nb-words="17" data-nb-chars="104">„To je&nbsp;úplně v&nbsp;jejich kompetenci,“ pravil muž s&nbsp;tlamou. Chystal se&nbsp;zřejmě zasáhnout do&nbsp;řidičského sporu.</span></p>
          <p class="chunk" data-nb-ref-number="57" data-nb-words="7" data-nb-chars="47"><span class="idea" data-nb-ref-number="57" id="idea57" data-nb-words="7" data-nb-chars="47">„A&nbsp;když skončí, oni tam provádějí nemravnosti.“</span></p>
          <p class="chunk" data-nb-ref-number="58" data-nb-words="6" data-nb-chars="34"><span class="idea" data-nb-ref-number="58" id="idea58" data-nb-words="6" data-nb-chars="34">Muž s&nbsp;tlamou poněkud ožil. „Jaký?“</span></p>
          <p class="chunk" data-nb-ref-number="59" data-nb-words="42" data-nb-chars="224"><span class="idea" data-nb-ref-number="59" id="idea59" data-nb-words="42" data-nb-chars="224">„Oni si&nbsp;nejdřív natahají žíněnky do&nbsp;všech čtyř koutů,“ žaloval druhý, „a potom si&nbsp;ženský svlíknou tepláky a&nbsp;trička a&nbsp;roztáhnou nohy. Pak zhasnou a&nbsp;v&nbsp;tý tmě šoustají a&nbsp;šoustají, že&nbsp;se&nbsp;ani spát nedá. A&nbsp;pak tam nemá být vlhko!“</span></p>
          <p class="chunk" data-nb-ref-number="60" data-nb-words="24" data-nb-chars="121"><span class="idea" data-nb-ref-number="60" id="idea60" data-nb-words="24" data-nb-chars="121">„Jo, ale s&nbsp;tím musíš na&nbsp;družstvo, to&nbsp;jedině je&nbsp;kompetentní,“ řekl muž s&nbsp;tlamou a&nbsp;se síťovkou. „S&nbsp;tím my&nbsp;nemáme co&nbsp;dělat!“</span></p>
          <p class="chunk" data-nb-ref-number="61" data-nb-words="54" data-nb-chars="322"><span class="idea" data-nb-ref-number="61" id="idea61" data-nb-words="54" data-nb-chars="322">„Proč si&nbsp;nepostavíš někoho, aby ti&nbsp;mával fanglí, ty&nbsp;vesničane?“ dotazoval se&nbsp;dlouhán v&nbsp;montérkách. „Anebo si&nbsp;pořiď trubače, ty&nbsp;slovenskej kapelníku! A&nbsp;já ji&nbsp;mám zrovna v&nbsp;čerstvým nátěru! Jenže ono ho&nbsp;to&nbsp;nezajímá,“ zaječel v&nbsp;náhlém úžasu. „Připraví člověka málem do&nbsp;hrobu, ale ona ho&nbsp;snad zajímá jen ta&nbsp;jeho kropicí konev!“</span></p>
          <p class="chunk" data-nb-ref-number="62" data-nb-words="11" data-nb-chars="65"><span class="idea" data-nb-ref-number="62" id="idea62" data-nb-words="11" data-nb-chars="65">Přistoupil k&nbsp;vozu a&nbsp;pokoušel se&nbsp;ještě víc zneuctít ohnutou lištu.</span></p>
          <p class="chunk" data-nb-ref-number="63" data-nb-words="23" data-nb-chars="132"><span class="idea" data-nb-ref-number="63" id="idea63" data-nb-words="23" data-nb-chars="132">Řidič v&nbsp;manšestrácích přihlížel s&nbsp;ustrnutím. „A&nbsp;co ty&nbsp;tady vlastně řveš!“ odhodlal se&nbsp;k&nbsp;útoku. „Já jel zprava, já&nbsp;byl na&nbsp;přednosti!“</span></p>
          <p class="chunk" data-nb-ref-number="64" data-nb-words="27" data-nb-chars="168"><span class="idea" data-nb-ref-number="64" id="idea64" data-nb-words="27" data-nb-chars="168">Dlouhán pustil lištu a&nbsp;krátce se&nbsp;uchechtl. „Já se&nbsp;budu ještě nucen smát,“ pravil pro obecenstvo. „On, kterej leze prdelí napřed do&nbsp;křižovatky, se&nbsp;chce dovolávat práva!“</span></p>
          <p class="chunk" data-nb-ref-number="65" data-nb-words="52" data-nb-chars="282"><span class="idea" data-nb-ref-number="65" id="idea65" data-nb-words="52" data-nb-chars="282">„Tak já&nbsp;ti&nbsp;něco povím,“ rozhodl se&nbsp;muž s&nbsp;tlamou. Vytáhl ze&nbsp;síťovky láhev a&nbsp;napřáhl ji&nbsp;ke&nbsp;krajnímu činžáku. „Abys věděl, já&nbsp;mám ve&nbsp;sklepě taky vodu. Tolikhle vody,“ učinil neurčitý pohyb, „ale neřvu. Jdu, otevřu okno a&nbsp;je to. Stejně to&nbsp;nemá smysl, voda je&nbsp;živel, ta&nbsp;se&nbsp;přemoct nedá!“</span></p>
          <p class="chunk" data-nb-ref-number="66" data-nb-words="55" data-nb-chars="295"><span class="idea" data-nb-ref-number="66" id="idea66" data-nb-words="55" data-nb-chars="295">„Ale oni, jak tam šoustají, oni při tom řvou a&nbsp;ženský se&nbsp;chichotají a&nbsp;vykřikujou takový oplzliny, že&nbsp;se&nbsp;nedá spát až&nbsp;do&nbsp;rána. To&nbsp;byste přece mohli projednat,“ naléhal holohlavý. „Jsme přece všichni lidi a&nbsp;tahle věc, ta&nbsp;už&nbsp;je&nbsp;zdravotní. A&nbsp;já mám ty&nbsp;moje záda. Víš, že&nbsp;je&nbsp;mám potvrzený od&nbsp;komise.“</span></p>
          <p class="chunk" data-nb-ref-number="67" data-nb-words="23" data-nb-chars="141"><span class="idea" data-nb-ref-number="67" id="idea67" data-nb-words="23" data-nb-chars="141">„A&nbsp;co tys tam vlastně dělal takhle po&nbsp;ránu?“ konečně napadl řidiče v&nbsp;manšestrácích správný směr rozhovoru. „Nevidíš, že&nbsp;tady je&nbsp;konec cesty?“</span></p>
          <p class="chunk" data-nb-ref-number="68" data-nb-words="47" data-nb-chars="276"><span class="idea" data-nb-ref-number="68" id="idea68" data-nb-words="47" data-nb-chars="276">„Já ti&nbsp;snad skutečně udělím cenu za&nbsp;humor!“ vykřikl dlouhán v&nbsp;montérkách. „To se&nbsp;ptáš ty&nbsp;mě, kterýho tu&nbsp;zná každý dítě?“ Snažil se&nbsp;zohýbaný cár blatníku přidržet druhému muži co&nbsp;nejblíže před očima. „Vidíš ten lak?“ naléhal. „To je&nbsp;pravej holandskej. A&nbsp;to všecko mi&nbsp;zacvakáš!“</span></p>
          <p class="chunk" data-nb-ref-number="69" data-nb-words="16" data-nb-chars="76"><span class="idea" data-nb-ref-number="69" id="idea69" data-nb-words="16" data-nb-chars="76">A&nbsp;já si&nbsp;s&nbsp;ustrnutím uvědomil, že&nbsp;to&nbsp;je&nbsp;on! To&nbsp;hledím do&nbsp;tváře mistra Holého!</span></p>
          <p class="chunk" data-nb-ref-number="70" data-nb-words="48" data-nb-chars="233"><span class="idea" data-nb-ref-number="70" id="idea70" data-nb-words="48" data-nb-chars="233">„Co je&nbsp;mi&nbsp;do&nbsp;toho,“ rozkřičel se&nbsp;muž se&nbsp;síťovkou. „Záda, záda! To&nbsp;už&nbsp;by&nbsp;se&nbsp;mě&nbsp;mohli dovolávat i&nbsp;s&nbsp;kolenama. Ale já&nbsp;ti&nbsp;něco povím: já&nbsp;jim hned říkal, že&nbsp;to&nbsp;budeš jedinej ty, co&nbsp;mu&nbsp;to&nbsp;vlhko bude vadit. No&nbsp;řekni, proč to&nbsp;druhým nevadí?“</span></p>
          <p class="chunk" data-nb-ref-number="71" data-nb-words="55" data-nb-chars="350"><span class="idea" data-nb-ref-number="71" id="idea71" data-nb-words="55" data-nb-chars="350">Už&nbsp;jsem tu&nbsp;vlastně neměl co&nbsp;dělat, tohle jistě nebyla vhodná chvíle k&nbsp;tomu, abych obtěžoval mistra Holého svou titěrnou starostí. Ale ještě jsem neodešel, jen jsem se, pobídnut náhlým nápadem, ohlédl k&nbsp;ohradě, za&nbsp;níž se&nbsp;skrývala sběrna. Nic jsem pochopitelně neviděl a&nbsp;slyšet se&nbsp;také nic nedalo, protože představitelé mužského principu příliš ječeli.</span></p>
          <p class="chunk" data-nb-ref-number="72" data-nb-words="6" data-nb-chars="42"><span class="idea" data-nb-ref-number="72" id="idea72" data-nb-words="6" data-nb-chars="42">„Tak to&nbsp;neprojednáš?“ otázal se&nbsp;holohlavý.</span></p>
          <p class="chunk" data-nb-ref-number="73" data-nb-words="31" data-nb-chars="169"><span class="idea" data-nb-ref-number="73" id="idea73" data-nb-words="31" data-nb-chars="169">„To si&nbsp;piš!“ odvětil muž se&nbsp;síťovkou. „Ať si&nbsp;šoustají, když je&nbsp;to&nbsp;baví. A&nbsp;že přitom řvou? Stejně je&nbsp;slyšíš jenom ty!“ Obrátil se&nbsp;a&nbsp;rozvážně přistoupil ke&nbsp;kropicímu vozu.</span></p>
          <p class="chunk" data-nb-ref-number="74" data-nb-words="17" data-nb-chars="92"><span class="idea" data-nb-ref-number="74" id="idea74" data-nb-words="17" data-nb-chars="92">„Jenom kdyby to&nbsp;bylo tvoje okno,“ volal za&nbsp;ním plačtivě druhý muž, „to by&nbsp;ses jinak staral!“</span></p>
          <p class="chunk" data-nb-ref-number="75" data-nb-words="37" data-nb-chars="208"><span class="idea" data-nb-ref-number="75" id="idea75" data-nb-words="37" data-nb-chars="208">U&nbsp;kropicího vozu stál už&nbsp;jenom řidič v&nbsp;manšestrákách. „Víš, kam šel?“ zeptal se&nbsp;pln rozhořčení. „Pro policajta! Zavolá na&nbsp;mě&nbsp;policajta. A&nbsp;to pak že&nbsp;jsme lidi,“ stěžoval si, „pes k&nbsp;psovi by&nbsp;se&nbsp;tak nezachoval.“</span></p>
          <p class="chunk" data-nb-ref-number="76" data-nb-words="17" data-nb-chars="103"><span class="idea" data-nb-ref-number="76" id="idea76" data-nb-words="17" data-nb-chars="103">Otlemenec se&nbsp;síťovkou se&nbsp;tvářil důležitě. „Však oni to&nbsp;vyšetří,“ řekl, „kdo je&nbsp;v&nbsp;právu podle vyhlášky!“</span></p>
          <p class="chunk" data-nb-ref-number="77" data-nb-words="23" data-nb-chars="124"><span class="idea" data-nb-ref-number="77" id="idea77" data-nb-words="23" data-nb-chars="124">„Co tu&nbsp;hledal, řekni mi, co&nbsp;tu&nbsp;hledal takhle po&nbsp;ránu,“ žaloval řidič. „Jenom že&nbsp;se&nbsp;chtěl plést a&nbsp;dostat člověka do&nbsp;průseru!“</span></p>
          <p class="chunk" data-nb-ref-number="78" data-nb-words="40" data-nb-chars="259"><span class="idea" data-nb-ref-number="78" id="idea78" data-nb-words="40" data-nb-chars="259">Otlemenec se&nbsp;konečně rozhodl. Opustil zoufalého řidiče a&nbsp;rozvážným krokem došel k&nbsp;hromadě plechovek. Chvíli nad nimi postál, jako by&nbsp;němě obdivoval ženskou oblost jejich tvarů, pak se&nbsp;shýbl, nabral jich hrst a&nbsp;rychle spustil do&nbsp;své síťovky. Odcházel důstojně.</span></p>
          <p class="chunk" data-nb-ref-number="79" data-nb-words="79" data-nb-chars="456"><span class="idea" data-nb-ref-number="79" id="idea79" data-nb-words="79" data-nb-chars="456">Sledoval jsem ho&nbsp;pohledem až&nbsp;k&nbsp;mostku, ohlédl jsem se&nbsp;však ještě včas k&nbsp;ohradě sběrny, takže jsem mohl zaznamenat nečekaný a&nbsp;třepotavý let bílého pláště, který se&nbsp;tam za&nbsp;ohradou vznesl k&nbsp;modravým nebesům. Když se&nbsp;pak opět snášel dolů k&nbsp;zemi, zachytil se&nbsp;rukávem o&nbsp;vyčnívající falus kovové roury a&nbsp;tak tam napíchnutý uvízl, a&nbsp;hned nato se&nbsp;vedle něho přilípl i&nbsp;inkoustově fialový svetr, zatímco rezavé pumpky jenom vzlétly a&nbsp;opět se&nbsp;snesly za&nbsp;dřevěnou oponu.</span></p>
          <p class="chunk" data-nb-ref-number="80" data-nb-words="53" data-nb-chars="310"><span class="idea" data-nb-ref-number="80" id="idea80" data-nb-words="53" data-nb-chars="310">Opustil jsem své stanoviště a&nbsp;šoural se&nbsp;k&nbsp;ohradě, až&nbsp;jsem byl tak blízko, že&nbsp;jsem dobře rozeznal hlasité úpění a&nbsp;stony, o&nbsp;jejichž původu nemohlo být pochyb, a&nbsp;já si&nbsp;vzpomněl na&nbsp;dar, který jsem obdržel. Vytáhl jsem papír z&nbsp;kapsy a&nbsp;rozevřel jej. Uprostřed širokého listu zlatým písmem vytištěné zářilo poselství:</span></p>
        </section>
        <section>
          <div class="centered">
            <p class="chunk" data-nb-ref-number="81" data-nb-words="8" data-nb-chars="59"><em><span class="idea" data-nb-ref-number="81" id="idea81" data-nb-words="3" data-nb-chars="20">VĚŘ VLASTNÍMU NITRU!<br></span>
<span class="idea" data-nb-ref-number="82" id="idea82" data-nb-words="5" data-nb-chars="39">soukromý dr. filosofie Augustin Hovorka</span></em></p>
          </div>
        </section>
        <section>
          <p class="chunk" data-nb-ref-number="82" data-nb-words="27" data-nb-chars="164"><span class="idea" data-nb-ref-number="83" id="idea83" data-nb-words="27" data-nb-chars="164">Složil jsem arch, zastrčil jej opět do&nbsp;kapsy, a&nbsp;aniž jsem vyčkal znovuobjevení známých tváří, pustil jsem se&nbsp;cestou, které vévodil ten už&nbsp;od&nbsp;dětství svádějící nápis</span></p>
        </section>
        <section>
          <div class="centered">
            <p class="chunk" data-nb-ref-number="83" data-nb-words="3" data-nb-chars="26"><span class="idea" data-nb-ref-number="84" id="idea84" data-nb-words="3" data-nb-chars="26">NEPOVOLANÝM VSTUP ZAKÁZÁN!</span></p>
          </div>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./ma_vesela_jitra_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>